Kartal, Muçi ile finale uçtu

Ziraat Türkiye Kupası yarı final rövanşında Ankaragücü'nü ağırlayan Beşiktaş, 1-0'lık skorla adını finale yazdırdı.

Maç öncesinde Beşiktaş'ın karşılaşmayı kazanacağını düşünüyordum. Aylar sonra Tüpraş Stadyum'unda biletler tükenmişti.

Karşılaşmada ilk düdük çaldı. İki takımda temkinliydi. Beşiktaş'ın rakibini tabiri caizse ısıracağını düşünüyordum. Ancak düşük tempoda rakibini karşıladı. İzleyenlere pek keyif vermeyen bir futbol vardı.

Orta sahada yeni transfer Al-Musrati'nin oyunundan hiç memnun değilim. Basit ve risksiz bir oyun tarzı var. Takımını öne iten, rakibine karşı agresif bir futbolcu olmasını isterim Beşiktaş'ın orta sahasında. Nitekim de ikinci yarıda Gedson Fernandes oyuna girince böyle oldu. Portekizli orta saha Beşiktaş'ın temposunu artırdı.

Cenk Tosun ileri uçta, Muleka solda, Gedson Fernandes ve Chamberlain merkezde dizilince Muçi rahatladı. Nitekim de önde yapılan pres sonrası kazanılan topta Arnavut futbolcu etkili şutlarından bir tanesini kaleye gönderdi ve gol geldi. Maçın başından bu yana Beşiktaş'ın sahadaki en etkili olduğu dakikalardı. Serdar Topraktepe doğru ilk 11'i bu isimler üzerinden inşa edilebilir. Oyunun bu bölümünde izlerken keyif aldım.

Beşiktaş'ın savunma merkezi ve rakip Ankaragücü'ne gelince... Başkent ekibi etkili ataklar geliştirdi. Son vuruşlarda başarılı olunsa finale çıkmak işten bile değildi. Zira, siyah beyazlılar savunmada çok pozisyon veriyor. Sol bekte Masuaku haricinde diğer isimler tartışmaya müsait bir futbol sergiliyor. En başta da Necip Uysal çok fazla hata yapıyor. Gelecek sezon savunma göbeğine üst düzey isimler transfer edilmeli.