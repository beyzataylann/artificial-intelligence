Şapka çıkarıyorum

Süper Lig'in 32. haftasında Galatasaray, deplasmanda Alanyaspor ile karşı karşıya geldi. Sarı kırmızılılar ikinci yarıda bulduğu gollerle sahadan 4-0 galip ayrıldı.

İLK YARI PERFORMANSI DÜŞÜNDÜRÜCÜ

Son haftaların formda ekibi Alanyaspor, şampiyonluk yolunda Fenerbahçe ile çekişen Galatasaray'ı evinde konuk etti. Akdeniz temsilcisi Fatih Tekke ile ligin tepesine doğru bir ivme yakalamıştı. Sarı kırmızılıların puan kaybedebileceği türden bir maçtı. Ancak ev sahibinin istediği gibi olmadı.

Maça Alanyaspor, Galatasaray karşısında etkili başladı. Kenardan hızlı ataklarla hücuma çıkan Akdeniz temsilcisi pozisyonlara girdi ancak sonuçlandıramadı.

Alanyaspor'un A Milli Takım'a davet edilen futbolcusu Oğuz Aydın sağ kanattan önemli ataklar hazırlasa da en büyük sorun bitiricilikti. Alanyaspor bir türlü aradığı golü bulamadı.

İlk yarının sonlarına doğru Galatasaray oyundaki ağırlığını rakibine hissettirmeye başlamıştı. İkinci yarıya da etkili başladı sarı kırmızılılar. Barış Alper Yılmaz'ın getirdiği topta golü bulan Galatasaray ilerleyen dakikalarda rakibine gol oldu yağdı. Galatasaray'ın bu akşamki en önemli oyuncusu ise Barış Alper'di...

BÜYÜK GELİŞİM KAYDETTİ

Galatasaray'a Fatih Terim döneminde gelen Barış Alper Yılmaz, Okan Buruk ile beraber kariyerinin zirvesine yükseldi. Geçtiğimiz sezondan bu yana çıkışını sürdüren milli futbolcu Alanyaspor karşısında Galatasaray adına düğümü çözen isim oldu. Gücü, tekniği ve çalışkanlığıyla dikkat çeken Barış Alper, birçok mevkide oynayarak da takımına bu sezon önemli katkı verdi. Alanyaspor maçında sahanın yıldızıydı. Bravo Barış Alper Yılmaz...