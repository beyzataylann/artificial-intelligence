23 Nisan'daki Dilan Polat'lı maskaralık nereden çıktı Tam bir TikTok zihniyeti
 
TikTok paylaşımlarından klipler, skeçler, videolar fışkırıyor.

Saçma demeden, abuk sabuk demeden paylaşılıyor da paylaşılıyor.

Biz en çok Mustafa Sarıgül'ün tüp tokatlama videolarını biliyoruz ama orası tam bir gayya kuyusu.

Öyle tuhaflıklar, öyle maskaralıklar var ki orada yürek dayanmaz.

Karaman'ın bir ilçesinin bir okulunda 23 Nisan'da Dilan Polat'ın macerasını canlandırma fikrinin esin kaynağı, kesinlikle TikTok'tur.

Muhtemelen olay şöyle gelişmiştir:

TikTok videolarının zihin dünyasını şekillendirmiş bir öğretmen, "Dur ben çocuklara bir Dilan Polat gösterisi yaptırayım. Bayağı like alır" demiştir.

Ve böylece ortaya o tatsız maskaralık çıkmıştır.

Milli Eğitim Bakanlığı, olayla ilgili olarak inceleme soruşturma başlatmış.

Bu güzel.

Ama Bakanlığın yapacağı bir şey daha var:

Tüm öğretmenlere "Tiktok adlı mecraya kendinizi fazla kaptırmayın. Bu mecranın zihin dünyanızı şekillendirmesine izin vermeyin" diye çağrı yapmalı.