Hürriyet gazetesi... Eylem Tok ve oğlu vakasında yapılması gerekeni fazlasıyla yaptı.
Manşetlerimiz şunlardı:


Tatile gider gibi kaçtılar / Annesi Mısır’a böyle kaçırdı / O çocuk ailesinden alınmalı / O sırıtma beni kalbimden bıçakladı / Peşindeyiz yargılanır / Dönüp hesap vermeliler.
Bir kere değil, iki kere değil, üç kere değil defalarca manşete taşıdık olayı.

En sert biçimde manşete taşıdık. Kurbandan ve ailesinden yana tavır alarak manşete taşıdık. Israrla, inatla manşete taşıdık.



Peşini asla bırakmadık olayın. Hiç geçiştirmedik. Hakkını verdik.



Biz bu manşetleri atarken...

Demirören Ailesi’nden bir kerecik olsun minnacık bir rica bile gelmedi.

Ben Hürriyet’in Yayın Yönetmeni olarak Demirören Ailesi’nden küçücük bir imayla karşılaşmadım.


Kazadan sonra ilk yaptığımız haberde de bu olmadı, son yaptığımız haberde de bu olmadı.

Aramızda konusu bile geçmedi bu olayın.



Sadece Hürriyet’te de değil.

Demirören Grubu’nun bütün mecralarında yaşanan bundan farklı değildi.



Bu konuyla ilgili iddiaları, tartışmaları, yaklaşımları izlerken bu tanıklığı göz önünde bulundurmanızı hararetle tavsiye ederim.